Polymorphism (Çok Biçimlilik)
Nesne Yönelimli Programlama (Object Oriented Programming) bir bilgisayar programlama yaklaşımıdır. 
Günümüzde birçok çağdaş programlama dili tarafından desteklenmektedir. C# bu diller arasında yer almaktadır.
OOP, C# tarafında tanımlı olmayan yapıları bizlere tanımlama imkânı sağlar. 
Polymorphism, nesne yönelimli programlamanın prensipleri arasında yer almaktadır.

1.Çok Biçimlilik (Polymorphism) Nedir ?

Bir temel sınıfın özellik ve metotlarını, temel sınıftan türetilen bir sınıfa aktardığımızda temel sınıfa ait 
metotları türemiş sınıf içerisinde de kullanabiliriz. Ancak her iki sınıfta da aynı metot bulunduğunda temel 
sınıftaki metot kullanılacak, türemiş sınıftaki metot ise kullanılmayacaktır. Temel sınıfa ait metotları türemiş
sınıfta farklı biçimlerde tanımlayarak kullanmak için override ve virtual niteleyicilerini kullanmak gereklidir.

1.1. Temel Sınıfın Metotlarını Ezme (Override)

Önceden var olan bir sınıftan miras alınarak, genişletilmiş yeni bir sınıf oluşturduğunuzda, 
yeni sınıf içerisinde temel sınıfın tüm özellik ve metotları tanımlanmış olur. Bazen parent (ebeveyn) sınıfın üyeleri
, özellikleri ve metotları tam olarak child (yavru) sınıftan yaratılan nesneler için uygun olmayabilir.

Farklı işlemler yapan fakat aynı isimdeki özellik veya metotların kullanımına çok biçimlilik (polymorphism) denmektedir.
Çok biçimlilik, “birçok form içeren” anlamına gelmektedir. Aynı isimde olmalarına rağmen farklı işlemlerin yer aldığı
metotlar için kullanılır.

Günlük hayatta çok biçimliliğe örnek gösterebilecek durumlar:

.Tüm müzik aletleri için “çalmak” eylemi kullanılmasına rağmen, bir piyanonun bir çellodan farklı bir biçimde çalınıyor olması.

.Tüm araçlar için “sürmek” eylemi kullanılmasına rağmen bir otomobilin kullanılışının bir bisiklet kullanımından farklı olması.

.Tüm okulların “mezun olmak” koşullarına sahip olması fakat bir lise mezuniyeti ile bir üniversite mezuniyeti koşulları 
arasında farklılık olması.

1.2. Virtual

Bir virtual metot (ya da property), child sınıftaki aynı isme sahip bir metot tarafından başına override anahtar
kelimesi eklenerek ezilmesine olanak sağlar.